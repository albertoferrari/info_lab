## Informatica e Laboratorio di Programmazione 
(9 crediti, ING-ING/05 – Sistemi di Elaborazione delle Informazioni)

### Obiettivi formativi
L’obiettivo del corso è fornire allo studente la capacità di comprendere i principi dell'informatica e della programmazione:
* Rappresentazione dei dati
* Computazione, linguaggi e macchine astratte
* Architettura dei sistemi di elaborazione
* Paradigma di programmazione ad oggetti
* Introduzione all'ingegneria del software

Le capacità di applicare le conoscenze elencate riguardano lo sviluppo del cosiddetto "pensiero computazionale":
* Scomposizione di problemi complessi
* Soluzione di problemi tramite ricorsione
* Composizione di oggetti in sistemi complessi
* Modellazione con diversi livelli di astrazione

### Propedeuticità
Nessuna propedeuticità. 
Si suppone comunque che lo studente conosca le basi dell'uso del computer e di Internet - l'equivalente dei moduli 1, 2, 3 e 7 del Syllabus ECDL (European Computer Driving Licence).

### Contenuti dell’insegnamento
1. Introduzione alla programmazione
* Programmazione strutturata
* Collezioni e flussi di dati
* Funzioni e ricorsione
* Oggetti e astrazioni
* Interfacce grafiche

2. Introduzione all'informatica
* Rappresentazione dei dati
* Concetto di computazione
* Sistemi di elaborazione
* Sviluppo del software

### Metodi didattici
Lezioni in aula, con l'ausilio di slide rese disponibili in anticipo agli studenti. Soluzione guidata di esercizi in aula. Esercizi di programmazione in laboratorio.

Le esercitazioni in laboratorio sono centrali per il corso. Gli esercizi proposti vertono sugli stessi argomenti generali delle lezioni in aula. L'obiettivo è di introdurre i principi della programmazione orientata agli oggetti, guidando lo studente alla soluzione di problemi con un livello di complessità crescente.
